# -*- mode: mandoku-view; -*-
#+TITLE: 山谷內集詩注
#+DATE: 2015-08-24 23:53:44.830556
#+PROPERTY: ID KR4d0085
#+PROPERTY: BASEEDITION WYG    
#+PROPERTY: JUAN 提要
<pb:KR4d0085_WYG_000-1a>¶
欽定四庫全書　　　　　集部三¶
　山谷集詩注　　　　　　别集類二(宋/)¶
　　提要¶
　　　　(臣/)等謹案山谷詩内集注二十巻外集注十¶
　　　　七巻别集注二巻宋任淵史容史季温所注¶
　　　　黄庭堅詩也任淵所注者内集史容所注者¶
　　　　外集其别集注則容之孫季温所補内集一¶
　　　　稱正集其又稱前集者葢内集編次成書在¶
<pb:KR4d0085_WYG_000-1b>¶
　　　　外集前故注家相承謂為前集外集詩起嘉¶
　　　　祐六年辛丑庭堅時年十七而内集起元豐¶
　　　　元年戊午庭堅時年三十四故外集諸詩轉¶
　　　　在内集之前黄㽦所編庭堅年譜云山谷以¶
　　　　史事待罪陳留偶自編退聴堂詩初無意盡¶
　　　　去少作胡直孺少汲建炎初帥洪并類山谷¶
　　　　詩文為豫章集命汝陽朱敦儒山房李彤編¶
　　　　集而洪炎玉甫専其事遂以退聴為斷史容¶
<pb:KR4d0085_WYG_000-2a>¶
　　　　外集注序亦云山谷自言欲倣莊周分其詩¶
　　　　文為内外篇意固有在非欲去此取彼也譜¶
　　　　又云洪氏舊編以古風二篇為首今任淵注¶
　　　　本亦云東坡報山谷書推重此二詩故置諸¶
　　　　編首是淵所注内集即洪炎編次之本史季¶
　　　　温外集注跋云細考出處嵗月别行詮次不¶
　　　　復以舊集古律詩為拘再攷李彤外集跋云¶
　　　　彤聞山谷自巴陵取道通城入黄龍山為清¶
<pb:KR4d0085_WYG_000-2b>¶
　　　　禪詩遍閲南昌集自有去取仍改定舊句彤¶
　　　　後得本用以是正其言非予詩者五十餘篇¶
　　　　彤亦嘗見于他人集中輒已除去又云前集¶
　　　　内木之彬彬諸篇皆山谷晚年刪去其去取¶
　　　　據此而已然季温跋稱其大父為増注考訂¶
　　　　在嘉定戊辰後又近十年則上距庭堅之殁¶
　　　　已百有十年而外集原本巻次至是始經史¶
　　　　容更定則所謂外集者併非庭堅自刪之本¶
<pb:KR4d0085_WYG_000-3a>¶
　　　　矣然則是三集者皆賴注本以傳耳趙與峕¶
　　　　賔退録嘗論淵注送舅氏野夫之宣城詩不¶
　　　　得春網薦琴高出典然注本之善不在字句¶
　　　　之細瑣在于攷核出處時事淵注内集容注¶
　　　　外集其大綱皆系于目録每條之下使讀者¶
　　　　攷其嵗月知其遭際因以推求作詩之本㫖¶
　　　　此斷非數百年後以意編年者所能為外集¶
　　　　有嘉平元年晉陵錢文子序而内集鄱陽許¶
<pb:KR4d0085_WYG_000-3b>¶
　　　　尹序世傳抄本皆佚之惟劉壎水雲村泯稿¶
　　　　載其大略目録亦多殘缺此本獨有尹序全¶
　　　　文且三集目録犂然皆具可與注相表裏尤¶
　　　　足尚也淵字子淵蜀之新津人紹興元年乙¶
　　　　丑以文藝類試有司第一仕至潼川憲其稱¶
　　　　天社者新津山名也容字公儀號薌室居士¶
　　　　青衣人仕至太中大夫其孫季温字子威舉¶
　　　　進士寶祐中官秘書少監淵又嘗撰山谷精¶
<pb:KR4d0085_WYG_000-4a>¶
　　　　　華録詩賦銘贊六巻雜文二巻自序謂節其¶
　　　　　要而注之然原本已佚今所傳者出明人偽¶
　　　　　託獨此注則昔人所謂獨為其難者與史氏¶
　　　　　二注本藝林寶傳無異辭焉乾隆四十九年¶
　　　　　十月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 黄陳詩注原序
<pb:KR4d0085_WYG_000-5a>¶
黄陳詩注原序¶
六經所以載道而之後世而詩者止乎禮義道之所在¶
也周詩三百五篇有其義而亡其辭者六篇而已大而¶
天地日星之變小而蟲烏草木之化嚴而君臣父子别¶
而夫婦男女順而兄弟羣而朋友喜不至瀆怨不至亂¶
諫不至訐怒不至絶此詩之大畧也古者登歌清廟㑹¶
盟諸候季子之所&KR0026;鄭人之所賦與夫士大夫交接之¶
際未有舍此而能逹者孔子曰為此詩者其知道乎又¶
<pb:KR4d0085_WYG_000-5b>¶
曰不學詩無以言蓋詩之用於世如此周衰官失學廢¶
大雅不作久矣由漢以来詩道浸微陵夷至於晉宋齊¶
梁之間哇淫甚矣曹劉沈謝之詩非不工也如刻繒染¶
縠可施之貴介公子而不可用之黎庶陶淵明韋蘇州¶
之詩寂寞枯槁如叢蘭幽桂可宜於山林而不可置於¶
朝廷之上李太白王摩詰之詩如亂雲敷空寒月照水¶
雖千變萬化而及物之功亦少孟郊賈島之詩酸寒儉¶
陋如蝦蠏蜆蛤一啖便了雖咀嚼終日而不能飽人惟¶
<pb:KR4d0085_WYG_000-6a>¶
杜少陵之詩出入古今衣被天下譪然有忠義之氣後¶
之作者未有加焉宋興二百年文章之盛追還三代而¶
以詩名世者豫章黄庭堅魯直其後學黄而不至者逅¶
山陳師道無巳二公之詩皆本於老杜而不為者也其¶
用事深密雜以儒佛虞初稗官之説雋永鴻寳之書牢¶
籠漁獵取諸左右後生晩學此秘未覩者徃徃苦其難¶
知三江任君子淵博極羣書尚友古人暇日遂以二家¶
詩為之注解且為原本立意始末以曉學者非若世之¶
<pb:KR4d0085_WYG_000-6b>¶
箋訓但能標題出處而巳也既成以授僕欲以言冠其¶
首予嘗患二家詩興其髙逺讀之有不可曉者得君之¶
解玩味累日如夢而寤如醉而醒如痿人之獲起也豈¶
不快哉雖然論畫者可以形似而捧心者難言聞絃者¶
可以数知而至音者難説天下之理渉於形名度数者¶
可傳也其出於形名度数之表者不可得而傳也昔后¶
山答秦少章云僕之詩豫章之詩也然僕所聞於豫章¶
願言其詳豫章不以語僕僕亦不能為足下道也嗚呼¶
<pb:KR4d0085_WYG_000-7a>¶
后山之言殆謂是耶今子淵既以所得於二公者筆之¶
於書矣若乃精微要妙如古所謂味外者雖使黄陳復¶
生不能以相授子淵尚得而言乎學者宜自得之可也¶
子淵名淵嘗以文藝類試有司為四川第一蓋今日之¶
國士天下士也鄱陽許尹序¶
　¶
　¶
　¶
<pb:KR4d0085_WYG_000-7b>¶
　¶
　¶
　¶
　¶
　¶
　¶
　¶
　黄陳詩注¶
#+PROPERTY: JUAN 原注
<pb:KR4d0085_WYG_000-8a>¶
欽定四庫全書¶
　山谷内集詩注原注(年譜/附)¶
　　近世所編豫章集詩凡七百餘篇大抵山谷入館¶
　　後所作山谷嘗倣莊子分其詩文為内外篇此葢¶
　　内篇也晚年精妙之極具於此矣然詮次不倫離¶
　　合失當今以事繫年校其篇目各如本第其不可¶
　　考者即從舊次或以類相從詩各有注離為二十¶
　　巻云¶
<pb:KR4d0085_WYG_000-8b>¶
第一巻¶
　元豐元年戊午(是嵗山谷/在北京)¶
　　古詩二首上蘇子瞻(東坡守徐州山谷教授北京/初通書并以此二詩寄意東)¶
　　(坡亦有報書及和章山谷書云今日竊食于魏㑹/閣下開幕府在彭門又云作古風詩二章賦諸從)¶
　　(者即此詩是也以東坡集攷之葢元豐元年魏即/北京彭門即徐州建炎中山谷之甥洪炎玉父編)¶
　　(其舅文集斷自退聽堂始退聽以前葢不復取獨/取古風二篇冠詩之首且云以見魯直受知于蘇)¶
　　(公有所自也今從之退聽堂在汴京酺池寺南山/谷作館職時寓筆硯于此其贈俞清老詩跋曰書)¶
　　(于酺池寺南退聽堂下然/此堂名其後隨所在揭之)¶
<pb:KR4d0085_WYG_000-9a>¶
　　醇道得蛤蜊復索舜泉舜泉已酌盡官醖不敢不¶
　　敢送(舜泉當是河北酒名外集有和王世弼求舜/泉詩首句云寒虀簿飯留佳客蠧簡殘篇作)¶
　　(近隣張淵方回家本置此詩于北京教授時與詩/意正合自此詩至未入館前洪玉父皆不編入今)¶
　　(豫章前集有之然亦不過數篇/爾方回大父名塤山谷妹壻也)¶
　元豐三年庚申(是嵗山谷在京師葢罷北京教官後/赴吏部得改官知吉州太和縣其秋)¶
　(自汴京歸江南和舊有寄李公擇詩序云元豐庚申/嵗庭堅得邑太  外集有曉放汴州詩云秋聲滿山)¶
　(河未云又持三十/日去作江南夢)¶
　　次韻王穉川客舎二首(彭山黄氏有山谷手冩此/詩題云王谹穉川元豐初)¶
<pb:KR4d0085_WYG_000-9b>¶
　　(調官京師云云當是山谷北京解官後至京師所/作後篇欵乃歌有長安城中花片飛葢春晚時也)¶
　　欵乃歌二章戯王穉川¶
　　詠史呈徐仲車(張方回家本置此篇于太和詩中/  仲車家于楚州當是山谷赴太)¶
　　(和時舟行/經途所作)¶
　　宿舊彭澤懐陶令(彭澤城在江州亦經途所作以/張方回家本編次  山谷過南)¶
　　(康軍祭劉凝之文云元豐三年庚申十二月辛酉/其宿彭澤葢亦同時到官或在明年之春夏歟)¶
　　題山谷石牛洞(舊本有寄李公澤詩序云庭堅得/邑太和舅氏李公擇提㸃淮南西)¶
　　(道刑獄自同安來相見于皖口風雨中留十日此/詩葢自時所作同安皖城皆𨽻舒州石牛洞在舒)¶
<pb:KR4d0085_WYG_000-10a>¶
　　(之三祖山山谷寺魯直嘗游/而樂之因自號山谷道人)¶
　　題灊峯閣(灊山亦在舒州詩有梅/蘂之語葢冬末所作)¶
　　次韻公擇舅(李常字/公擇)¶
　元豐四年辛酉至六年癸亥(山谷在太和凡三年至/元豐癸亥移監徳州徳)¶
　(平鎮十山谷有大孤山詩刻云是嵗/癸亥  有二月余自太和移徳平)¶
　　贛上食蓮有感(贛上即䖍州䖍與吉鄰郡江西/外臺所在山谷或以白事至此)¶
　　秋思寄子由(是時蘇黄門謫監筠州鹽酒稅筠吉/皆在江西山谷嘗有與黄門書云得)¶
　　(邑極南幸執事在旁郡又云有髙安行李/必問動静髙安即筠州黄門名轍字子由)¶
<pb:KR4d0085_WYG_000-10b>¶
　　贈别李次翁(以張方回/家本編次)¶
　　演雅(本句云江南野水碧於天中有白鷗閒似我/嘗是在太和所作山房李彤季敵云此篇山)¶
　　(谷晚年刪去彤葢/山谷伯舅之子)¶
　　戱和答禽語(附前/篇)¶
　　贈鄭交(山谷在荆州為興上人書此詩跋云癸亥/嵗余解官太和過武寜聞清上人當來延)¶
　　(恩因謁鄭子通問消息題詩子通之壁草堂鄭交/處士隠處也云云余家所蔵舊本如此老禪謂延)¶
　　(恩長老法安安死于元豐八年/山谷為之銘此詩葢六年所作)¶
　元豐七年甲子(是嵗山谷監徳州徳平鎮嘗有發願/文葢七年三月過泗州僧伽㙮所作)¶
<pb:KR4d0085_WYG_000-11a>¶
　(到官當在/夏秋也)¶
　　平陰張澄居士隠處三詩(張方回家本題云王郎/求此詩王郎即世弼其)¶
　　(詳具後篇此詩山/谷晩年亦刪去)¶
　　留王郎(山谷在德平有與徳州太守書云客宦不/能以家來官舎蕭然如寄而此詩有河外)¶
　　(吹沙塵江南水無津之句又云我隨簡書/來顧影將一身葢言身在河北家在江南)¶
　　送王郎(豫章集原次/前篇今從之)¶
　　次韻劉景文登鄴王臺見思五首(詩有平原秋𣗳/色沙麓暮鐘聲)¶
　　(之句平原即德州又云繫匏兩相憶極目十餘城/葢鄴王臺在相州相與徳皆河北郡相去數驛)¶
<pb:KR4d0085_WYG_000-11b>¶
　　次韻呉宣義三徑懐友(以張方回/家本編次)¶
　　送劉季展從軍鴈門二首¶
　　題宛陵張待舉曲肱亭(從豫章/集舊次)¶
第二巻¶
　元豐八年乙丑(春夏山谷在徳平按實録是嵗三月/哲廟即位四月丁丑以秘書省校書)¶
　(郎召到京師時/當六七月間)¶
　　寄裴仲謨(山谷在徳平與徳州太守書云某官局/勉以不瘝幸親老在都下善眠食兄弟)¶
　　(無他而此詩有我家輦轂下薪桂炊白玉在官與/影俱衣綻髪曲局天機行日月春事勤草木之句)¶
<pb:KR4d0085_WYG_000-12a>¶
　　(在徳平過春/平乙丑年爾)¶
　　寄黄㡬復(舊本于題下注云乙丑年徳平鎮/作其詳具元祐二年和篇下注)¶
　　神宗皇帝挽詞三首(據實録是嵗三月戊戌神宗/升遐此詩及王文㳟挽詩皆)¶
　　(因崩薨嵗月為次後多倣此/自此以下詩皆入館後所作)¶
　　王文㳟公挽詞二首(王珪字禹玊相神宗哲宗按/實録元豐八年五月庚戌薨)¶
　　(諡文/㳟)¶
　　謝送碾壑源揀芽(詩有橋山事嚴庀百局謂營奉/神宗山陵又云右丞似是李元)¶
　　(禮謂李清臣邦直據實録淸臣以元豐六年/八月拜右丞至元祐元年閏二月方遷左丞)¶
<pb:KR4d0085_WYG_000-12b>¶
　　以小龍團及半挺贈無咎并詩用前韻為戯(從舊/次晁)¶
　　(補之字/無咎)¶
　　和答外舅孫莘老(舊本云莘老病起作詩寄同舎/  莘老名覺實録本傳云元豐)¶
　　(八年哲廟即位自秘書少監除右諫議大夫故詩/中有少監巖壑姿及寄聲舊僚屬尚憐費諫紙之)¶
　　(語而首句則云西風挽/不來當是秋初所作)¶
　　次韻定國聞子由卧病績溪(蘇黄門欒城集有復/病詩云病作日短至)¶
　　(病消秋風初黄門時為歙/州績溪令王定國名鞏)¶
　　次韻子由績溪病起被召寄王定國(蘇黄門頴濱/遺老傳云移)¶
<pb:KR4d0085_WYG_000-13a>¶
　　(知歙績溪始至而奉神宗遺制居半年除秘書省/校書郎明年至京師除右司諫此詩今嵗秋冬間)¶
　　(所/作)¶
　　次韻李之純少監恵硯(詩有我亦洗湔與清流當/是初入館時之純名周)¶
　　送舅氏野夫之宣城二首(李莘字野夫據實録元/豐八年十二月屯田郎)¶
　　(中李莘知宣州然此詩未必是時所/作姑以除官之嵗月為次餘多倣此)¶
　元祐元年丙寅(是嵗山谷在館中據實録十月丙戌/除神宗實録院檢討官集賢校理)¶
　　送范徳孺知慶州(徳孺名純粹據實録元豐八年/八月直龍圖閣京東運使范純)¶
　　(粹知慶州此詩云春風旌旗擁萬夫當是今年春/初方作此詩爾  趙子湜家有山谷與晁堯民帖)¶
<pb:KR4d0085_WYG_000-13b>¶
　　(云范五詩至今未成比來㡬月四/十日不曽道一句范五即徳孺)¶
　　題黄州墨蹟後¶
　　題王仲弓兄弟巽亭(右二篇並/從舊次)¶
　　寄尉氏倉官王仲弓(附前/篇)¶
第三巻¶
　　有恵江南帳中香者戱答六言二首¶
　　子瞻繼和復答二首¶
　　有聞帳中香以為熬蝎者戯用前韻二首(右六詩/答東坡)¶
<pb:KR4d0085_WYG_000-14a>¶
　　(篇中有喜公新赴朝叅之句是嵗東坡自登/州至京師為禮部郎中而迎燕潤花皆春事)¶
　　謝公擇分賜茶三首(外集有以潞公所恵揀芽送/公擇詩即此韻而詩有國老)¶
　　(元年密賜來及&KR0184;冼一春湯餅睡亦知/清夜有蚊雷之句當是元年春末所作)¶
　　便糴王丞送碧香酒用子瞻韻戲贈鄭彦能(以類/相從)¶
　　(附前篇子瞻詩葢守密/州時所作今追用其韻)¶
　　送鄭彦能宣徳知福昌縣(附前/篇)¶
　　顯聖寺庭枸把(從舊/次)¶
　　次韻子瞻贈王定國(東坡詩所謂謫仙竄夜郎子/羙耕東屯即此韻以東坡集)¶
<pb:KR4d0085_WYG_000-14b>¶
　　(考之是嵗/春晚所作)¶
　　次韻張詢齋中晩春(從舊/次)¶
　　次韻答晁無咨見贈(用前/篇韻)¶
　　次韻答張文潜恵寄(文潜名来據實録是嵗十二/月試太學録張耒為秘書省)¶
　　(正字此詩葢夏初方到太學供減所作故/詩有忽復燕哺兒及學省得佳士之句)¶
　　同錢志仲飯籍田錢孺文官舎(從舊/次)¶
　　次韻曽子開舎人遊籍田載荷花歸(附前篇子/開名肇)¶
　　送劉士彦赴福建轉運判官(據實録元祐元年六/月朝請郎劉士彦為)¶
<pb:KR4d0085_WYG_000-15a>¶
　　(福建路轉運判官/此篇後亦刪去)¶
　　次韻韓川奉祠西太乙宫四首¶
　　次韻王荆公題西太乙宫壁二首(東坡集亦有此/詩以東坡集考)¶
　　(之當在/是年秋)¶
　　有懐半山老人再次韻二首(用前/韻)¶
　　和答錢穆父詠猩猩毛筆¶
　　戱詠猩猩毛筆二首(右二篇欒城集有和章今略/依倣以為次  山谷此詩舊)¶
　　(題云前篇奉錢穆父後篇奉子瞻是時二公皆作/中書舎人又有一跋具詩注中東坡是嵗九月方)¶
<pb:KR4d0085_WYG_000-15b>¶
　　(遷翰林/學士)¶
第四巻¶
　　奉和文潜贈无咎篇末多見及以既見君子云胡¶
　　不喜為韻(據實録元祐二年四月乙巳徐州布衣/陳師道充徐州州學教授觀此詩陳師)¶
　　(道之篇以為逸民葢猶未得官也而詩又有/紅榴罅多子之句宜以為元年秋所作也)¶
　　次韻答邢惇夫(據實録元祐元年正月起居舎人/邢恕權發遣隨州惇夫恕之子也)¶
　　(侍親以行此詩有夢不到漢東之句漢東/即隨州又云雨作枕簟秋葢元年秋也)¶
　　和邢惇夫秋懐十首(詩有陳師道/篇如前說)¶
<pb:KR4d0085_WYG_000-16a>¶
　　謝公定和二范秋懐五首邀予同作(詩有黄令謂/黄㡬復也㡬)¶
　　(復丁夘嵗方至吏部改官見二年詩此詩葢/元年所作明矣詩亦有陳師道篇如前說)¶
　　送謝公定作竟陵主簿(附前/篇)¶
　　奉答謝公静與榮子邕論狄元規孫少述詩長韻¶
　　(公静名愔公定名悰/皆師厚之子附前篇)¶
　　贈送張叔和(原在送謝/公定詩後)¶
　　送顧子敦赴河東三首(子敦名臨據實録元祐元/年七月秘書少監顧臨為)¶
　　(河東轉運使此詩有攬轡都城風露秋/行臺無妾䕶衣篝之句葢秋晚所作)¶
<pb:KR4d0085_WYG_000-16b>¶
第五巻¶
　　司馬文正公挽詞四首(是嵗九月丙辰温公薨而/葬以明年二月欒城集亦)¶
　　(有此詩當是/今冬所作)¶
　　次韻子瞻武昌西山¶
　　子瞻詩句妙一世乃云效庭堅體葢退之戲效孟¶
　　郊樊宗師之比以文滑稽耳恐後生不解故次韻¶
　　道之(東坡集送楊盂容詩即/此韻次武昌西山之後)¶
　　栁閎展如子瞻甥也其才徳甚美有意于學故以¶
<pb:KR4d0085_WYG_000-17a>¶
　　桃李不言下自成蹊八字作詩贈之(附前/篇)¶
　　戱詠蠟梅二首(京師初不以蠟梅為貴其得名自/山谷始今寄此篇于元年之冬)¶
　　蠟梅(附前篇蜀中舊本題下注云和王都尉當以/為正詩有埋玉之句謂王詵晉卿尚蜀國公)¶
　　(主時主/已下世)¶
　　從張仲謀乞蠟梅(附前/篇)¶
　　賈天錫恵寳薰乞詩予以兵衛森畫㦸燕寢凝清¶
　　香十字作詩報之(附前篇山谷有此詩跋云余甚/寳此香未嘗與人城西張仲謀)¶
　　(為我作寒計恵送騏驥院通/薪二百因以杳二十餅報之)¶
<pb:KR4d0085_WYG_000-17b>¶
　　次韻張仲謀過酺池寺齋(附前篇詩有夜/談霜月冷之句)¶
第六巻¶
　元祐二年丁夘(是嵗山谷在史局據實録正/月辛未山谷為著作佐郎)¶
　　常父恵示丁夘雪十四韻謹同韻賦之(詩云春皇/賦上瑞是)¶
　　(嵗春/所作)¶
　　詠雪奉呈廣平公(附前篇詩有連/空春雪之句)¶
　　次韻宋&KR0375;宗僦居甘泉坊雪後書懐(附前/篇)¶
　　和答子瞻和子由常父憶館中故事(以東坡欒城/集為次又此)¶
<pb:KR4d0085_WYG_000-18a>¶
　　(詩云桃李/春畫永)¶
　　雙井茶送子瞻¶
　　和答子瞻¶
　　子瞻以子夏丘明見戲聊復戲答¶
　　省中烹茶懐子瞻用前韻(右四篇當是今嵗春送/新茶所作詩有翰林貽)¶
　　(我東南句謂東坡先生據實録元年九月丁夘東/坡遷翰林學士東坡集有次韻黄魯直赤日詩即)¶
　　(此韻而元年十月山谷遷實録院檢討官今/嵗又為著作故有願載軒轅訖鼎湖之句)¶
　　以雙井茶送孔常父¶
<pb:KR4d0085_WYG_000-18b>¶
　　常父答詩有煎㸃徑須煩緑珠之句復次韻戲答¶
　　戲呈孔毅父(右三篇皆用前韻第三篇有校書著/作頻詔除之句葢山谷今嵗正月除)¶
　　(著作/佐郎)¶
　　謝黄從善司業寄恵山泉(亦用前韻山/谷晚年刪去)¶
　　次韻奉酬劉景文河上見寄(原在酴醿詩前詩/有煮春茗之句)¶
　　見諸人唱和酴醿詩輒次韻戲詠(欒城集中有次/孔文仲仲舎人)¶
　　(酴醿即此韻此後有和曽子開扈從詩見/外集以欒城詩考之葢四月一二日也)¶
　　次韻秦覯過陳無已書院觀鄙句之作(無巳來京/師寓居陳)¶
<pb:KR4d0085_WYG_000-19a>¶
　　(州門見於所作秋懐詩書院當作/此地而此詩有牆陰老春□之句)¶
　　陳留市隠(附前篇此詩葢/陳無已先作)¶
　　晁張和答秦覯五言予亦次韻(次前篇過陳無/巳書院之後)¶
　　劉晦叔許洮河緑石硯(因後篇/附見)¶
　　以團茶洮州緑石硯贈無咎文潜(次和答秦覯篇/按實録元祐元)¶
　　(年十二月試太學録張耒試太學正晁補之並為/祕書省正字而此詩有道山延閣之句葢今嵗所)¶
　　(作/)¶
　　謝王仲至恵洮州礪石黄玉印材(因洮硯/附見)¶
<pb:KR4d0085_WYG_000-19b>¶
　　次韻文潜同遊王舎人園(次前篇文潜詩有/濃緑張夏帷之誥)¶
　　卧陶軒(附前篇詩云/城南晁正字)¶
　　次韻寄晁以道(附前/篇)¶
　　次以道韻寄范子夷子黙(附前/篇)¶
　　僧景宗相訪寄法王航禪師(從舊/次)¶
　　子韻子瞻送顧子敦河北都運二首(以東坡詩為/次據實録元)¶
　　(祐二年四月癸巳給事中/顧臨為河北路都轉運使)¶
　　慈孝寺餞子敦席上奉同孔經父八韻(附前/篇)¶
<pb:KR4d0085_WYG_000-20a>¶
　次韻張昌言給事喜雨(以東坡欒城詩為次欒城/詩云已收蠶麥無多日葢)¶
　　(四月間昌/言名問)¶
第七巻¶
　　送李徳素歸舒城(因後篇/附見)¶
　　詠李伯時摹韓幹三馬次子由韻簡伯時兼寄李¶
　　徳素(東坡集有此詩在喜/雨後伯時名公麟)¶
　　次韻子曕和子由觀韓幹馬因論伯時畫天馬¶
　　次韻答王眘中(從舊/本)¶
<pb:KR4d0085_WYG_000-20b>¶
　　子瞻去嵗春侍立邇英子由秋冬間相繼入侍作¶
　　詩各述所懐予亦次韻四首(東坡有此詩/在韓幹馬俊)¶
　　再次韻四首¶
　　次韻子曕題郭熙畫秋山(以東坡詩為次東坡詩/所謂玉堂畫掩春日閒)¶
　　(即此韻在入/侍邇英詩後)¶
　　題郭熙山水扇¶
　　題恵崇畫扇¶
　　題鄭防畫夾五首¶
<pb:KR4d0085_WYG_000-21a>¶
　　戲題小雀捕飛蟲畫扇¶
　　題畫孔雀¶
　　睡鴨¶
　　小鴨¶
　　題劉將軍鴈二首¶
　　題劉將軍鵝¶
　　題晁以道雪鴈圖(右十詩並/附前篇)¶
　　次韻子瞻題无咎所得與可竹二首粥字韻戲嘲¶
<pb:KR4d0085_WYG_000-21b>¶
　　无咎人字韻詠竹(東坡集此詩在/郭熙秋山後)¶
　　次韻文潜休沐不出二首(從舊/次)¶
　　奉同子瞻韻寄定國(東坡玉堂獨坐懐王定國/詩即此韻在題无咎竹後)¶
　　次韻王定國楊州見寄¶
　　往嵗過廣陵值早春嘗作詩云春風十里珠簾捲¶
　　髣髴三生杜牧之紅藥梢頭初繭栗揚州風物鬢¶
　　成絲今春有自淮南來者道揚州事戲以前韻寄¶
　　　王定國二首(右二詩/附前篇)¶
<pb:KR4d0085_WYG_000-22a>¶
　　次韻錢穆父贈松扇¶
　　戲和文潜謝穆父松扇(東坡和張耒松扇/詩在懐王定國後)¶
　　謝鄭閎中恵髙麗畫扇二首(附前/篇)¶
第八巻¶
　　次韻王炳之恵玉版紙(附前/篇)¶
　　謝王炳之恵石香鼎(附前/篇)¶
　　次韻栁通叟寄王文通(通舊/次)¶
　　送張天覺得登字(東坡此詩在松扇後據實録元/豐二年七月開封府推官張商)¶
<pb:KR4d0085_WYG_000-22b>¶
　　(英提㸃河東路刑/獄商英字天覺)¶
　　次韻徐文將至國門見寄二首(詩有槐催舉子著/黄花之句葢是嵗)¶
　　(秋/試)¶
　　博士王揚休碾密雲龍同事十三人飲之戲作¶
　　答黄冕仲索煎雙井并簡揚休¶
　　再答冕仲¶
　　戲答陳元輿¶
　　再答元輿¶
<pb:KR4d0085_WYG_000-23a>¶
　　次韻冕仲考進士試巻(右六篇皆武成宫試/闈所作詩中自了然)¶
　　王聖美三子補中廣文生(附前/篇)¶
　　次韻游景叔聞洮河㨗報寄諸將四首(據實録元/祐二年八)¶
　　(月禽西畨首領杲莊/青宜結檻送闕下)¶
　　和游景叔月報三㨗(與前詩/同時作)¶
　　次韻崔伯易席上所賦因以贈行二首(據實録元/祐二年十)¶
　　(月將作少監崔公度知頴州又按本傳公/度字伯易髙郵軍人此詩十月後所作)¶
　　同子瞻和趙伯充團練(從舊/次)¶
<pb:KR4d0085_WYG_000-23b>¶
　　戲答趙伯充勸莫學書及為席子澤解嘲(附前/篇)¶
　　謝景叔恵冬笋雍酥水梨三物¶
　　再答景叔(右二篇並以/時序為次)¶
　　次韻㡬復和答所寄(山谷舊跋此詩云丁夘嵗㡬/復至吏部改官和予乙丑在)¶
　　(徳平所寄詩也詩有夜寒同對/短檠燈之句當是冬時所作)¶
　　寄上叔父夷仲三首(夷仲名亷元祐初為都大提/舉成都府路𣙜茶兼陜西路)¶
　　(買馬張方回家本前一篇題云寄上叔父夷仲後/二篇題云叔父夷仲入奏近寄此詩用前韻今以)¶
　　(蜀中題名考之亷奉使在元祐元年八月而三年/正月除右司郎中則入奏葢在二年之冬也此詩)¶
<pb:KR4d0085_WYG_000-24a>¶
　　(第一篇因後/詩同見于此)¶
第九巻¶
　元祐三年戊辰(是嵗山谷在史局其春東坡知貢/舉山谷與李公麟等皆為其屬)¶
　　考試局與孫元忠博士竹間對牕夜聞元忠誦書¶
　　聲調悲壯戲作竹枝歌三章和之¶
　　觀伯時畫馬(東坡集有和篇/題云試院中作)¶
　　題伯時畫揩痒虎¶
　　題伯時畫觀魚僧¶
<pb:KR4d0085_WYG_000-24b>¶
　　題伯時畫頓塵馬¶
　　題伯時畫嚴子陵釣灘¶
　　題伯時畫松下淵明(右皆試院中作舊本畫觀魚/僧題云子瞻畫枯木伯時作)¶
　　(清江游魚有老僧映樹身觀魚而禪筆法甚妙予/為名曰𤣥洗畏影圖并題數語而頓塵馬有亦思)¶
　　(歸家洗袍袴之句為試院所作無/疑揩痒虎子陵灘葢從其舊次)¶
　　出禮部試院王才元恵梅花三種皆妙絶戲答三¶
　　首(山谷有此詩跋/甚詳具詩注中)¶
　　王立之承奉詩報梅花已落盡次韻戲答(立之名/直方即)¶
<pb:KR4d0085_WYG_000-25a>¶
　　(才元之子/今附前篇)¶
　　乞姚花二首(附前/篇)¶
　　效王仲至少監詠姚花用其韻四首(附前/篇)¶
　　寄杜家父二首(從舊/次)¶
　　王才元舎人許牡丹求詩¶
　　謝王舎人剪送狀元紅(右二篇/從舊次)¶
　　戲答陳季常寄黄州山中連理松枝二首(山谷有/太平與)¶
　　(國寺谷室院題名云故人陳季常林下士也寓棊/簟于此蘇子瞻范子功數來從之元祐三年六月)¶
<pb:KR4d0085_WYG_000-25b>¶
　　(丁亥書然此詩未必是/時所作姑以物色附見)¶
　　次韻子曕送李廌(李廌字方叔是嵗下第而歸東/坡此詩在次韻黄魯直畫馬後)¶
　　次韻宋懋宗三月十四日到西池都人盛觀翰林¶
　　公出遨(翰林公謂東坡東坡有和宋肇遊/西池即此韻在送李方叔詩後)¶
　　韓獻肅公挽詞三首(韓絳字子華事神宗再為&KR0800;/相據實録元祐三年三月薨)¶
　　(諡獻肅東坡有韓康公挽詞/在遊西池後康公即獻肅)¶
　　次韻子瞻以紅帶寄王宣義(東坡有慶源宣義王/丈求紅帶詩即此韻)¶
　　(在康公挽詞後此後冇送/髙士敦鈐轄詩見外集)¶
<pb:KR4d0085_WYG_000-26a>¶
　　聽宋宗儒摘阮歌(從舊/次)¶
　　自門下後省歸卧酺池寺觀盧鴻草堂圖(欒城集/有此圖)¶
　　(詩當同時所作據欒城/集次于韓康公挽詞後)¶
　　題子瞻寺壁作小山枯木二首(寺壁即酺池/寺附前篇)¶
　　題子瞻枯木(附前/篇)¶
　　和子瞻戲書伯時畫好頭赤(東坡集此詩/在紅帶詩後)¶
　　詠伯時畫太初所獲大宛虎脊天馬圖¶
　　詠伯時畫馮奉世所獲大宛象龍圖¶
<pb:KR4d0085_WYG_000-26b>¶
　　題竹石牧牛(右三詩附前詩而天馬圖有嵗/在執徐同之句葢戊辰嵗也)¶
　　題伯時天育驃騎圖二首(附前/篇)¶
　　姨母李夫人墨竹二首(附前/篇)¶
第十巻¶
　　次韻答曹子方雜言(曹輔字子方東坡有送曹輔/赴閩漕詩在好頭赤詩後據)¶
　　(實録元祐三年九月太僕寺丞曹輔權發遣福建/路轉運判官山谷此詩葢輔未出使以前所作今)¶
　　(寄于/此)¶
　　次韻子瞻和王子立風雨敗書屋有感(東坡此詩/在送曹輔)¶
<pb:KR4d0085_WYG_000-27a>¶
　　(後/)¶
　　嘲小徳(東坡有和/章次前篇)¶
　　戲答張秘監饋羊(詩有留與兒童駕小車/之句今附小徳詩後)¶
　　戲答王定國題門兩絶句(東坡嘲小徳詩徳有和/王定國㑹飲清虛堂詩)¶
　　(時定國歸/自揚州)¶
　　清人怨戲效徐庾慢體三首(畧從舊次元在/嘲小徳之後)¶
　　呈外舅孫莘老二首(詩意喜莘老得歸據實録元/祐三年九月御史中丞孫覺)¶
　　(提舉醴泉觀本傳云以疾堅請外提舉舒/州仙靈觀此詩九月以後所作今寄于此)¶
<pb:KR4d0085_WYG_000-27b>¶
　　以天壇靈壽杖送莘老(從舊/次)¶
　　戲答俞清老道人寒夜三首(趙彦清家有山谷跋/此詩其末云東坡屢)¶
　　(哦此詩以為妙也元祐四年歸自門下省書於酺/池寺南退聽堂上此跋四年所書而詩則三年冬)¶
　　(所作葢四年之冬/東坡在杭州也)¶
　　秘書省冬夜宿直寄懐李徳素(附前/篇)¶
　　嵗寒知松柏(此詩效進士體元有兩篇知字韻一/篇見外集東坡所和乃知字韻在嘲)¶
　　(小徳/詩後)¶
　　東坡讀未見書¶
<pb:KR4d0085_WYG_000-28a>¶
　　被褐懐珠玉¶
　　欵塞來享(右三篇未必同時所作然皆效進士體/以教兒侄今附見東坡雜記云元祐三)¶
　　(年十二月二十八日上御延和殿奏范鎮新樂時/西夏方遣使欵延州塞故進士作延和殿奏新樂)¶
　　(賦欵塞來/享詩云)¶
　　憶邢惇夫(山谷跋惇夫集有國馬不及奉輿斃于/皁櫪之語葢元祐三年十一月庚戊也)¶
　　(此詩宜附/見于此)¶
　　次韻秦少章晁適道贈答詩(詩有陰風雪塞廬之/句當是此年冬所作)¶
　　(葢明年冬少章從/東坡在杭州矣)¶
<pb:KR4d0085_WYG_000-28b>¶
　　次韻答秦少章乞酒(附前篇詩有水餅嚼/冰蔬之句亦冬時作)¶
第十一巻¶
　元祐四年已巳至八年癸酉夏(四年至六年夏皆在/史局據實録元祐六)¶
　(年三月癸亥進神宗實録為起居舎人以中書舎人/韓川有言詔行秘書省著作佐郎是嵗六月特封母)¶
　(夀康縣太君為安康郡太君乞以轉官思回授也山/谷在京師多與東坡唱和四年夏東坡出知杭州遂)¶
　(無詩伴而山谷嘗苦眩冒多在史局又多侍母夫人/醫藥至六年六月遂丁家艱故此數年之間作詩絶)¶
　(少頤軒詩及送秦少章從東坡于杭州范蜀公挽章/皆四年詩之可攷者其他諸詩多不可攷又于前巻)¶
　(無可傳著姑寄寓于此以俟異時或遇其真也盡山/谷有與王長原詩跋云相見于京師匆匆不得  平)¶
<pb:KR4d0085_WYG_000-29a>¶
　(生朋友之意長原告行㑹小人年來頭眩不能苦思/因以廢詩輙以舊詩十許贈長原又有書老杜詩跋)¶
　(去老夫今年四十三不復能作詩他文亦懶下筆欲/學詩觀老杜足矣又與俞清老曹茍龍書皆云某自)¶
　(云年月月已不作詩山谷生于乙酉至元祐四年巳/巳四月有五矣陳無已作山谷母李夫人墓銘曰元)¶
　(祐六年卒于東都又以山谷與洪駒父書考之云六/月十八日郡太棄背諸孤而洪玊父作退聽堂集序)¶
　(云辛未嵗試禮部寓舅氏僦舎後一年魯直丁母夫/人憂辛未即元祐六年其云後一年誤矣山谷䕶喪)¶
　(抵家以明年正月/八日具書帖中)¶
　　頤軒詩六首(張方回家本有此詩序云元/祐四年正月癸酉黄某序)¶
　　寺齋睡起二首(後詩云桃李無言一再風葢春時/作又有人言九十八為律之句是)¶
<pb:KR4d0085_WYG_000-29b>¶
　　(時東坡為臺諫所攻求出補/外而山谷亦不容於時故云)¶
　　記夢(附前/篇)¶
　　同元明過洪福寺戲題(略從舊次原在/寺齋睡起詩後)¶
　　戲答晁深道乞消梅二首¶
　　以梅餽晁深道戲贈二首(右四篇以/時序為次)¶
　　次韻孫子實題少章寄寂齋(因後有送少章詩附/見於此此篇後亦刪)¶
　　(去/)¶
　　次韻孫子實寄少游¶
<pb:KR4d0085_WYG_000-30a>¶
　　戲書秦少游壁¶
　　贈秦少儀¶
　　送少章從翰林蘇公餘杭(右四詩畧從舊次據實/録東坡出知杭州在四)¶
　　(年而行以五月陳無已至南京見東坡從登後/樓詩云五月池無水又送行詩云一雨五月涼)¶
　　題凈因壁二首¶
　　六月十七日晝寢(右三篇亦以/時序為次)¶
　　北牕(從舊/次)¶
　　趙子充示竹夫人詩葢涼寢竹器憇臂休膝似非¶
<pb:KR4d0085_WYG_000-30b>¶
　　夫人之職予為名曰青奴並以小詩取之二首(附/前)¶
　　(篇/)¶
　　范蜀公挽詞二首(東坡作蜀公墓誌銘云元祐三/年閏十二月薨葬以四年八月)¶
　　(此詩葢四年/夏秋間所作)¶
　　宗室公壽挽詞二首¶
　　出城送客過故人東平侯趙景珍墓¶
　　黄頴州挽詞三首¶
　　樂壽縣君挽詞二首(右八篇/附前詩)¶
<pb:KR4d0085_WYG_000-31a>¶
　　叔父給事挽詞十首(據實録元祐七年五月丙申/給事中黄亷卒是時山谷持)¶
　　(母喪僅一年而葬以明年九月父山谷有與洪駒/父書云比經祥練又間給事叔  之卒又山谷與)¶
　　(宇文伯修書云九月之末方畢叔父給/事葬事又云欲乞一宫觀時已免喪矣)¶
　紹聖元年甲戊(四月改元據實録元祐八年七月吕/大防言神宗正史欲差前實録院檢)¶
　(討官黄庭堅祕書省正字秦觀充編修官從之山谷/以疾辭乞宫觀至甲戌嵗授宣鄂兩郡皆未赴繼除)¶
　(宫祠據實録紹聖元年六月丁亥新知鄂州黄庭堅/許管勾亳州明道宫於開封府界居住就近報國史)¶
　(院取㑹文事山谷遂寓家于太平州之蕪湖與其兄/元明俱來陳留止東寺之净土院舟行時與東坡相)¶
　(遇於江上與黄門相遇於貴池城山谷跋東坡磨衲/賛云紹聖元年五月甲子新宣  叚守黄某書山谷)¶
<pb:KR4d0085_WYG_000-31b>¶
　(與梁大夫書云伯氏越州司理相送至府畿伯氏即/元明  山谷有東坡真賛云紹聖之元吾見東坡於)¶
　(彭蠡之上其貎不爾其後山谷在荆/州黄門與書云貴池相别於今八年)¶
　　寂住閣¶
　　深明閣(右二篇陳留凈土院作元注云/陳留宿一&KR1148;堂因書為寂住閣)¶
第十二巻¶
　紹聖二年乙亥(是嵗山谷謫黔州先是紹聖元年章/惇為相蔡卞修國史七月山谷與范)¶
　(龍學祖禹趙尚書彦若於開封府界居住就近應報/文字卞至史院以前史官直書王安石事欲中傷以)¶
　(詆誣神考之罪簽出千餘條以為皆無證據紹聖二/年正月范公安置永州趙公澧州山谷黔州事且范)¶
<pb:KR4d0085_WYG_000-32a>¶
　(公家傳據實録紹聖元年十二月甲午黄庭堅謫涪/州别駕黔州安置而范公家傳乃云二年正月葢據)¶
　(受命時日也山谷既被命與其兄元明出尉氏許昌/由漢沔趨江陵上䕫峽三月辛亥至下牢闗四月二)¶
　(十三日到黔州寓開元寺寺有摩圍閣山谷與張叔/和書云下處在南寺摩圍閣又有怡偲堂當是山谷)¶
　(以知命同處為名按揚明叔草書/跋尾云黔中怡偲堂丁丑二月晦)¶
　　竹枝詞二首¶
　　夢李白誦竹枝詞三疊(並黔南道中作前詩有跋/語且云四月甲申葢十九)¶
　　(日/也)¶
　　和答元明黔明贈别(山谷書萍鄉㕔壁曰元明送/余安置於摩圍之下淹留數)¶
<pb:KR4d0085_WYG_000-32b>¶
　　(月不忍别而此詩有急雪/驚風之語當是冬時所作)¶
　紹興三年丙子(是嵗山谷在黔南初山谷既未能以/家來二年之秋其弟知命自蕪湖登)¶
　(舟擕一妾李慶一子㭒小字韓十及山谷之子相小/名四徳小字四十并其所生母俱來知命中道生一)¶
　(女又與其從兄嗣直㑹於䕫州是嵗五月六日扺黔/南  山谷書云知命居士得三月二十八日書知慶)¶
　(兒以兔娠入䕫州巳回客吹俱無恙嗣直又適得相/㑹何慰如之嗣直名叔向給事之子山谷五月書云)¶
　(初五日宿太浩初六日可來趁疊石早/飯又云今日甚思汝輩同剥粽子也)¶
　　題驢瘦嶺馬舖(知命/)¶
　　行次巫山宋懋宗遣騎送折花厨醖(知命/)¶
<pb:KR4d0085_WYG_000-33a>¶
　　次韻懋宗送别二首(知命/)¶
　　戲答劉文學(知命/)¶
　　外姪李光祖往見尚垂髫今觀寄嗣直小詩已可¶
　　受因次韻(知命/)¶
　　上南陵坡(知命/)¶
　　題小猿呌驛(知命/)¶
　　馬上口號呈建始李令(知命施建/始屬  州)¶
　　次浮塘驛見張施州小詩次其韻(知命/)¶
<pb:KR4d0085_WYG_000-33b>¶
　　將次施州先寄張十九使君三首(知命/)¶
　　和張仲謀送别二首(知命/)¶
　　次韻答清江主簿趙彦成(知命成清江即施州治/所彦  名肯堂嘉州人)¶
　　宋懋宗寄䕫州五十詩三首(知命來右二十詩皆/知命  黔州時所作)¶
　　(知命名叔達山谷之弟數詩附見集中殊有家法/當由山谷潤色因以成其弟之名今不復刪去)¶
　　當蘇若蘭迴文錦詩圖(原雜置知/命詩中)¶
　紹聖四年丁丑(是嵗山谷在黔南其春知命往見嗣/直于涪州生一子是為小牛秋冬間)¶
　(還黔具山谷與/知命嗣直書)¶
<pb:KR4d0085_WYG_000-34a>¶
　　次韻楊明叔四首¶
　　再次韻(楊皓字明叔眉之丹稜人官於黔南時在/山谷遷謫後此詩葢黔中所作故有我巳)¶
　　(魑魅禦之句黔中詩/絶少姑附於今嵗)¶
　　謫居黔南十首(右謫樂天詩原題云謫居黔南今/附于此葢明年又遷于戎州云)¶
　元符元年戊寅(六月改元張是嵗春初山谷在黔南/以避外兄  向之嫌遷戎州據實録)¶
　(紹聖四年三月知宗正丞張向提舉夔州路常平十/二月壬寅詔涪州别駕黔州安置黄庭堅移戎州安)¶
　(置以避使者親嫌故也山谷三月間離黔六月初扺/戎州寓居南寺作槁木寮死灰菴其後僦居城南)¶
　(山谷有與楊明叔大字跋尾云紹聖五年二月哉生/明涪翁將遷于&KR0526;道治州開元寺江曲之間&KR0526;道即)¶
<pb:KR4d0085_WYG_000-34b>¶
　(戎州戎今為叙葢是嵗六月方改元故猶稱五年又/有與王觀復書云沂流在道㡬三月又有瀘州木龍)¶
　(巖題名云紹聖五年五月/晦改知到戎州在六月初)¶
　　贈黔南賈使君(山谷初到黔南曹譜伯逹張兟茂/宗為守貳待之頗厚今賈使君葢)¶
　　(與曹伯達為代者未知此詩何時所作姑附于離/黔之嵗  山谷與張叔和書云某至黔州將一月)¶
　　(矣曹守張倅相待如骨月又與楊明叔書/云守倅皆京洛人好事尚文不易得也)¶
　元符二年已夘(是嵗山谷在戎州九月知命如成都/至明年二月還戎州具山谷與知命)¶
　(書及答句卨宗書又與範長老書云/知命顛倒饜足二月七日乃到戎州)¶
　　次韻雨絲雲鶴二首(蜀中舊本此詩序云代史夫/人和石信道  信道名諒時)¶
<pb:KR4d0085_WYG_000-35a>¶
　　(作瀘州江安令史夫人蓋山谷外兄張祺子履之/妻張祺介卿之嫂録莱賛所謂維女博士史君炎)¶
　　(玉者也此詩蓋在戎州所作當是夫人與其子俱/來乞子履墓銘時也雨絲雲鶴皆春景物宜見於)¶
　　(今年春具山谷有答蘇大通書曰頃見外兄張子/履家嫂  道才徳之美又曰昨史嫂過&KR0526;道云云)¶
　　(卯山谷作子履墓銘曰葬以元符已/  之四月又曰女夫人博學能文)¶
　　從斌老乞苦笋(當是今嵗夏初所作元年夏初猶/未至戎也此篇原在戎州詩中但)¶
　　(詮次不倫爾山谷有苦筍賦云&KR0526;/道苦筍冠冕兩川&KR0526;道即戎州)¶
　　次韻黄斌老所畫横竹¶
　　次韻謝斌老送墨竹十二韻¶
<pb:KR4d0085_WYG_000-35b>¶
　　用前韻謝子舟為予作風雨竹¶
　　再用前韻詠子舟所作竹¶
　　戲詠子舟畫兩竹兩鸜鵒¶
第十三巻¶
　　次韻答黄斌老病起獨遊東園二首¶
　　又和二首¶
　　又答斌老病愈遣悶二首¶
　　次韻黄斌老晩遊池亭二首(右與黄斌老唱和詩/並因苦筍篇附見當)¶
<pb:KR4d0085_WYG_000-36a>¶
　　(是同時所作池亭詩有黄菊拒霜殊未秋之/句必今嵗所作明年秋晩山谷葢在青神矣)¶
　　戱答史應之三首(應之名鑄眉人瀘戎間山谷有/應之真賛曰江安石不足江陽)¶
　　(酒有餘江安屬瀘/州漢江陽縣地也)¶
　　題也足軒(軒在簡州為師範道人作山谷有與範/帖云知命欲往成都看藥市又云别作)¶
　　(一篇竹軒頌似可觀已付密師去可種竹于六祖/印用之是嵗範公自簡州受成都六祖之請云)¶
　　(範在簡州時山谷有種竹頌云往在江南住竹/山道人兩嵗三來訪云云故今云别作一篇)¶
　　寄題榮州祖元大師此君軒(山谷有此詩跋云元/符二年閏月初吉書)¶
　　(贈榮州琴師祖元韻是嵗閏九/月又有一篇亦此  見於外集)¶
<pb:KR4d0085_WYG_000-36b>¶
　　答李任道謝分豆粥(詩有豆粥能驅晩瘴寒/之句似是冬時所作)¶
　元符三年庚辰(是嵗山谷在戎州正月徽考即位五/月復宣徳郎監鄂州在城鹽税山谷)¶
　(既得放還以江漲未能下峽七月自戎舟行省其姑/于青神十月改奉議郎簽書寧國軍節度判官十一)¶
　(月自青神復還戎十二月發戎州過江安為石信道/挽留遂作嵗於此  山谷之姑張祉介卿之母介卿)¶
　(時為眉州青神尉以七月二十一日解舟八月十一/日抵青神具興張介卿書今中岩多有八九月間題)¶
　(字又有十一月二十日與嘉州至樂山王子厚書云/到家悲苦滿懐蓋知命歸江南死於荆州當是初聞)¶
　(其計時也嵗石諒信道本眉人家于江津女嫁山谷/之子相是  十二月成親其詳具建中靖國元年注)¶
　(并具與杜/拙翁書)¶
<pb:KR4d0085_WYG_000-37a>¶
　　贈知命弟離戎州¶
　　姪柜隨知命舟行(是嵗知命自戎歸江南山谷與/範長老帖云知命留此兩月三)¶
　　(月十三日觧舟去故其詩有燕子日長宜/讀書之句知命竟死荆南見山谷祭文)¶
　　次韻奉答文少激推官紀贈二首(因後篇附見少/激名抗臨卭人)¶
　　(時為戎州幕官予嘗見/其家山谷諸詩真迹)¶
　　次韻文少激祈雨有感(此詩真本云伏承少激恵/示夏日祈雨有感之詩末)¶
　　(句云爱民天子似仁/宗時徽考初即位)¶
　　次韻李任道晩飲鎻江亭(詩有西來雪浪如炰烹/之句當是夏中所作)¶
<pb:KR4d0085_WYG_000-37b>¶
　　再次韻兼簡屨中南玊三首(次前/篇)¶
　　次韻任道食荔支有感三首(山谷有戎州鎻水磨/崖留題云元符三年)¶
　　(五月戊寅太守劉廣之率賔寮來賞鎻江荔支此/詩當同時所作詩有六年怊悵之句葢自紹聖二)¶
　　(年乙亥入蜀至元符三年庚辰凡六見荔支親山/谷與姪樸書云初到戎彭道微作守甚有親  之)¶
　　(意道微既去劉溢/崇儀作守云云)¶
　　廖致平送緑荔支為戎州第一王公權送荔支緑¶
　　酒亦為戎州第一(附前/篇)¶
　　謝楊履道送銀茄四首(以時序/為次)¶
<pb:KR4d0085_WYG_000-38a>¶
　　送石長卿太學秋補(詩有漢文新覽天下圖謂徽/考初立山谷有試張通筆帖)¶
　　(云戎州城南僦舎中/眉山石長卿觀書)¶
　　次韻少激甘露降太守居桃葉上(當是秋時所作/詩語皆及徽考)¶
　　(新/政)¶
　　借景亭(八月在青神尉㕔作尉即張祉介卿也祉/父誾雅州人娶山谷之姑卒官太常卿見)¶
　　(于山谷所作/張子履墓誌)¶
　　戲贈家安國(從舊/次)¶
　　次韻楊君全送酒¶
<pb:KR4d0085_WYG_000-38b>¶
　　次韻君全送春花¶
　　謝楊景山送酒器(君全名琳景山名嵒皆青神人/山谷有中巖題字云元符三年)¶
　　(九月已巳王元直擕酒帥楊君全景山酌張子謙/介卿黄魯直于慈姥之東堂此詩葢是時所作故)¶
　　(有秋入園林花老眼之句綵以及酒當/是重陽所送春花言其象春時之花爾)¶
　　史彦昇送春花(附楊君全送花後詩有/千林搖落照秋空之句)¶
　　題石恪畫嘗醋翁(舊次在借景亭/後似是青神作)¶
　　謝應之(即史應之也應之往嵗見山谷於谷嘗有/詩戲之此篇當是應之自眉來青神再見)¶
　　(山谷叙述往事故有去年席上蛟龍語未委先生/記得無之句  山谷在青神有無眉山程信孺帖)¶
<pb:KR4d0085_WYG_000-39a>¶
　　(云應之在館時接從容賔主/相樂也是嵗來自眉山可知)¶
第十四巻¶
　　走筆謝王朴居士拄杖(王朴字子厚隠居嘉州至/樂山此詩當是自青神回)¶
　　(舟經途所作詩有六/年流落放歸時之語)¶
　　戲答王居士送文石(次前/篇)¶
　　次韻楊明叔見餞十首(序云予䝉㤙東歸明叔作/十詩見餞據實録元符三)¶
　　(年十一月癸亥朔黄庭堅知舒州州此/詩有老作同安守之句同安即舒)¶
　　次韻石七三六言七首(詩云老境五十六翁又云/欲行水繞山圍葢元符三)¶
<pb:KR4d0085_WYG_000-39b>¶
　　(年將出蜀所作石七/三當是石信道家兒)¶
　建中靖國元年辛巳(是嵗正月解舟江安三月至峽/州改知舒州四月至荆南泊家)¶
　(沙市又召以為吏部員外郎病癰初愈辭免恩命乞/知太平州留荆待命遂南踰冬焉  山谷有瀘州中)¶
　(壩葛氏竹林留題云江南黄某自&KR0526;道恩恩放還元/符元年十二月道出江安江安&KR0800;石諒信道以親親)¶
　(見留作嵗建中靖國元年正月/丙寅置酒中壩葛氏之竹林)¶
　　萬州太守髙仲本宿約遊岑公洞而夜雨連明戱¶
　　作二首¶
　　萬州下巖二首¶
<pb:KR4d0085_WYG_000-40a>¶
　　又戲題下巖(山谷有萬州西山磨崖題名載髙仲/本置酒葢建中靖國元年二月辛酉)¶
　　戲題巫山縣用杜子美韻(詩有江陵換裌衣之句/江陵即荆南山谷度自)¶
　　(巫山至此時/已初夏矣)¶
　　和王觀復洪駒父謁陳無已長句(王蕃字觀復沂/公之裔官閬中)¶
　　(時多以書尺至戎州從山谷問學至是自京師改/官復入蜀㑹山谷于荆州時山谷病癱初愈陳無)¶
　　(已元符三年冬為祕書省正字故此詩有集賢學/士見一角之語  答觀復簡云卧病二十餘日㡬)¶
　　(死者數矣忽奉手誨/歡喜如從天上落也)¶
　　以古銅壺送王觀復(附前/篇)¶
<pb:KR4d0085_WYG_000-40b>¶
　　病起荆江亭即事十首(詩有大聖天子初元年及/西風吹涙古藤州之句乂)¶
　　(是嵗七月東坡卒於常州而此/詩猶未及之當是秋初所作)¶
　　鄒松滋寄苦竹泉橙麴蓮子湯三首(松滋𨽻荆南/詩有新牧千)¶
　　(百秋蓮/菂之句)¶
　　次韻答黄與迪¶
　　次前韻謝與迪惠所作竹五幅(右二篇/從舊次)¶
第十五巻¶
　　戲簡朱公武劉邦直田子平五首(朱劉田皆荆南/人詩有葵莧秋)¶
<pb:KR4d0085_WYG_000-41a>¶
　　(之/語)¶
　　次韻益修四弟(詩有霜晩菊/未花之句)¶
　　以峽州酒遺益修復繼前韻(附前/篇)¶
　　謝益修四弟送石屏(附前/篇)¶
　　戲答王觀復酴醿菊二篇¶
　　戲答王子予送凌風菊二首(右四篇以時序為次/子予名雩王獻可補)¶
　　(之之次子也/時僑寓荆州)¶
　　謝王子予送橄欖(附前/篇)¶
<pb:KR4d0085_WYG_000-41b>¶
　　以椰子小冠送子予(附前/篇)¶
　　呈楊康國¶
　　又戲呈康國(二詩皆言/黄柑未熟)¶
　　次韻馬荆州(詩有朱糝菊英/同送秋之句)¶
　　和中玉使君晩秋開天寧節道場(徽考以十月十/日降誕為天寧)¶
　　(節開啓葢/九月十日)¶
　　入窮巷謁李材叟翹叟兼簡田子平三首(詩有紫/冠黄細)¶
　　(綑絲窠/之句)¶
<pb:KR4d0085_WYG_000-42a>¶
　　次韻答馬中玉三首(詩有菊花過後/早梅前之句)¶
　　次韻中玉早梅二首¶
　　次韻中玉水仙花二首¶
　　王充道送水仙花五十枝欣然㑹心為之作詠¶
　　呉君送水仙花并二大本¶
　　劉邦直送早梅水仙花四首(右十詩多從舊次惟/王充道送水仙花一)¶
　　(首附/見)¶
　　謝檀敦信送柑子(附前/篇)¶
<pb:KR4d0085_WYG_000-42b>¶
　　贈李輔聖(原在劉邦/直詩後)¶
　　和髙仲本喜相見(從舊次詩有雪滿/荆州喜再逢之句)¶
　　戲詠煖足缾二首(以詩序/為次)¶
　　戲呈聞善二兄(詩有草上堦除/雪衮風之句)¶
　　次韻聞善(謝有張羅門/帶雪之句)¶
　　謝答聞善二兄九絶句¶
　　戲呈聞善(右十詩/附前篇)¶
　　題子瞻畫竹石(舊題云題全天粹所收云云全璧/字天粹山谷在荆州時有與天粹)¶
<pb:KR4d0085_WYG_000-43a>¶
　　(帖又有字說云全璧長林人長林/屬荆門軍此詩當附於荆州詩中)¶
　　戲贈米元章二首(米芾字元章為發運司屬官在/江淮間建中靖國之秋東坡北)¶
　　(還嘗有手帖與之此詩似亦當時所作葢/詩有滄江書畫船之句今附于荆州詩中)¶
第十六巻¶
　崇寧元年壬午(是嵗春初在荆南既而經岳嶽路歸/洪州分寧遂往袁州萍薌省其兄元)¶
　(明還至江州與其家相㑹六月赴太平州九日而罷/管勾洪州玉隆觀九月至鄂州寓居踰年  正月與)¶
　(蘇子由書云某三兩日即拏舟下巴陵出陸至雙井/六日爾  山谷與洪龜父書曰四十及新婦在荆南)¶
　(巳遣十六節推弟往取船來㑹江州矣七山谷與徐/師川書曰老舅六月九日領太平事十  日奉朝㫖)¶
<pb:KR4d0085_WYG_000-43b>¶
　(送送吏部即日解船至江口九崇寜二年山谷有南樓/詩寄方公悅題云某以去嵗  月至鄂登南樓歎其)¶
　(制作之/美云云)¶
　　次韻答髙子勉十首(髙荷字子勉荆州人而此詩/有春從細草回之句當是春)¶
　　(初所/作)¶
　　贈髙子勉四首(附前/篇)¶
　　再用前韻贈子勉四首(附前篇詩有鳥語花中/管絃之句春稍動矣)¶
　　荆南簽判向和卿困予六言見韻次韻奉酬四首¶
　　(附前/篇)¶
<pb:KR4d0085_WYG_000-44a>¶
　　蟻蝶圖(從舊/次)¶
　　謝胡藏之送栗鼠尾畫維摩二首(從舊/次)¶
　　次韻向和卿行松滋縣與鄒天錫夜語南極亭二¶
　　首(詩有提壺及思歸樂之句當在二/月間以上詩皆未離荆南所作)¶
　　戲答荆州王充道烹茶四首(往分寧時經/日長之句)¶
　　雨中登岳陽樓望君山二首(往分寜時經/途岳州所作)¶
　　自巴陵畧平江臨湘入通城無日不雨至黄龍奉¶
　　謁清禪師繼而晚晴邂逅禪客戴道純欵語作長¶
<pb:KR4d0085_WYG_000-44b>¶
　　句呈道純(巴陵平江臨湘皆屬岳州通城屬鄂州/黄龍山在洪州武寧李彤季敵書豫章)¶
　　(集後云先生自巴陵取道通城入黄龍山為/清禪師遍閱南昌集自有去取即此時也)¶
　　題徐氏書院(徐禧徳占洪州人此/詩歸洪州時所作)¶
　　贈石敏若(從舊/次)¶
　　題胡逸老致虛庵¶
　　題蓮花寺(右兩篇原任/逍遥觀後)¶
　　衝雨向萬載道中得逍遥觀遂託宿戲題(此詩往/萍鄉時)¶
　　(所作萬載亦屬袁州山谷有跋陳日休所收舊字/云崇寜元年三月已夘自分寜來宿萬載之廣惠)¶
<pb:KR4d0085_WYG_000-45a>¶
　　(道揚攷長歴己/夘葢二十四日)¶
　　題竹尊者軒(從舊次當是/廣恵道場)¶
　　送密老住五峯(從舊次山谷有為密公作草書跋/尾云元年三月壬午旅寓宜春之)¶
　　(開元飯崇勝密公之堂即此僧也/壬午葢二十七日宜春屬袁州)¶
　　新喻道中寄元明用觴字韻(元明作萍鄉&KR0800;山谷/來省覲書萍鄉㕔璧)¶
　　(記曰來以崇寧四年四月乙酉而去以是月之巳/亥已酉葢四月朔至已亥凡十五日此詩葢别後)¶
　　(所作新喻屬臨江/軍去萍鄉未逺)¶
第十七巻¶
<pb:KR4d0085_WYG_000-45b>¶
　　拜劉凝之畫像(劉凝之家於南康此詩當是還自/萍鄉往江州經途所作或云赴太)¶
　　(和時/所作)¶
　　追和東坡壺中九華(據此詩序五月二十日繫/舟湖口所作湖口屬江州)¶
　　罷姑熟寄元明用觴字韻(六月十七日罷姑蘇解/船至江口㑹洪駒父奉)¶
　　(其大母來又為之留七日閏六月十一日分手將/家到荆南謀居  山谷與徐師州書云衝東風至)¶
　　(羗湖矣駒父大母李氏山谷之從母也山谷又有/太平州後園石室聽楊殊彈琴題名云與郭公甫)¶
　　(高太忠同酌桂漿實季夏之/丁未葢六月二十三日也)¶
　　次韻子瞻和李太白潯陽紫極宫感秋詩韻追懐¶
<pb:KR4d0085_WYG_000-46a>¶
　　太白子瞻(潯江今江州山谷罷太平後徘徊於江/州此詩江州所作有蟹肥社酷熟之句)¶
　　(葢八月也而蜀中雙井後集有此詩跋云/崇寧元年八月乙夘乙夘葢初三日也)¶
　　瓊芝軒¶
　　龜壳軒¶
　　秋聲軒(右三篇皆/紫極宫作)¶
　　戱效禪月作逺公詠(逺公道場即今江州盧山東/林寺是嵗八月庚申山谷冇)¶
　　(東林題名此詩當是同/時所作庚申葢初八日)¶
　　跋子瞻和陶詩(原在紫極宫/詩前今附見)¶
<pb:KR4d0085_WYG_000-46b>¶
　　題李亮功戴嵩牛圖(從舊/次)¶
　　追和東坡題李亮功歸來圖(當是與前/篇同時作)¶
　　次韻徐仲車喜董元達訪之作南郭篇四韻¶
　　次韻仲車為董元達置酒四韻¶
　　次韻仲車因婁行父見寄之什(右三篇原在紫極/觀詩後詩有萬里)¶
　　(逺歸來煩公問健否/之句葢晩年所作)¶
　　武昌松風閣(山谷九月至鄂此詩經途所作時張/文潜再謫黄州猶未至也故詩有張)¶
　　(侯何時到眼前之句黄與武昌隔江相望云尺牘/中有跋與李徳叟書云崇寜元年九月甲申繫舟)¶
<pb:KR4d0085_WYG_000-47a>¶
　　(樊口/題)¶
　　次韻文潜¶
　　和文潜舟中所題(右二詩並次前篇時文潜已到/黄山谷自鄂往見之前詩有風)¶
　　(雪牖户當塞向之/句葢冬深所作)¶
　　題君子泉(泉在黄州/次前篇)¶
　　宿黄州觀音院鐘樓上(原在次韻文潜後詩有潘/何之語今遷於此為後詩)¶
　　(張/本)¶
　　謝何十三送蟹(從舊次何十三當是何頡之斯舉/或其弟兄頡之葢黄州人事具曽)¶
<pb:KR4d0085_WYG_000-47b>¶
　　(造端伯/詩選)¶
　　又借答送蟹韻并戲小何¶
　　代二螯解嘲¶
　　又借前韻見意(右三詩見於修/水集今附見)¶
　　次韻文潜立春日三絶句¶
　　再次前韻(攷長歴是嵗十二月二十一日立明年/春時山谷已歸鄂故詩有巳發黄州首)¶
　　(更回/之句)¶
第十八巻¶
<pb:KR4d0085_WYG_000-48a>¶
　崇寧二年癸未(是嵗山谷在鄂州既而謫宜州十二/月十九日發鄂渚至岳陽作嵗初山)¶
　(谷在荆州作承天院塔記轉運判官謀舉承執政趙/挺之風㫖摘其間數語以為幸灾謗國遂除名編隸)¶
　(宜州過過湖以明年二月/見於  洞庭青草湖詩)¶
　　夢中和觴字韻(序云崇寧二年正月/已丑已丑葢初九日)¶
　　次韻呉可權題餘干縣白雲亭(從舊/次)¶
　　次韻廖明略同呉明府白雲亭宴集(次前/篇)¶
　　病來十日不舉酒二首(詩有迴施青春與後/生之句春時所作)¶
　　題小景扇(從舊/次)¶
<pb:KR4d0085_WYG_000-48b>¶
　　鄂州南樓書事四首(詩有我亦耒追六月凉之語/山谷在鄂州作夏惟此年爾)¶
　　南樓畫閣觀方公悅二小詩戲次韻(附前/篇)¶
　　庭堅以去嵗九月至鄂登南樓歎其制作之美成¶
　　長句久欲寄逺因循至今書呈公悅(附前/篇)¶
　　養鬬雞¶
　　顔徒貧樂齋二首(右三詩並/從舊次)¶
　　和凉軒二首(以時序為次詩/有西風之語)¶
　　題黙軒和遵老(原在凉/軒前)¶
<pb:KR4d0085_WYG_000-49a>¶
　　次韻文安國紀夢¶
　　寄賀方回(右二篇原在/畫閣詩後)¶
　　文安國挽詞二首(因前篇紀/夢附見)¶
　　鄂州節推陳榮緒恵示沿檄崇陽道中六詩老懶¶
　　不能追韻輒自取韻奉和(詩有中秋/山行之篇)¶
　　陳榮緒恵示之字韻推奬過實非所敢當輒次髙¶
　　韻三首(附前/篇)¶
第十九巻¶
<pb:KR4d0085_WYG_000-49b>¶
　　徳孺五丈和之字詩韻難而愈工輒復和呈可發¶
　　一笑(附前篇范徳孺名純粹據實録崇寜元年十/月管勾南京鴻慶宫范純粹鄂州居住二年)¶
　　(正月又責常州/別駕鄂州安置)¶
　　次韻徳孺新居病起¶
　　次韻徳孺感興二首¶
　　次韻徳孺恵貺秋字之句(並從/舊次)¶
　　求范子黙染鴉青紙二首(從舊次子黙/葢徳孺之子)¶
　　謝榮緒惠貺鮮鯽¶
<pb:KR4d0085_WYG_000-50a>¶
　　謝榮緒割麞見貽二首¶
　　吳執中有兩鵝為余烹之戲贈(右四詩並/從舊次)¶
　　秋冬之間鄂渚絶市無蟹今日偶得數枚吐沬相¶
　　濡乃可憫笑戲成小詩三首(以題中時/序為次)¶
　　寗子與追和予岳陽樓詩復次韻二首¶
　　和寗子與白鹿寺(從舊/次)¶
　　謝人恵貓頭荀(從舊次詩有鸚鵡洲前人未知葢/未離鄂州也鞭筍當謂冬時作)¶
　　短韻奉乞蠟梅(從舊/次)¶
<pb:KR4d0085_WYG_000-50b>¶
　　以酒渴愛江清作五小詩寄廖明略學士兼簡初¶
　　和父主簿(詩有將發/沔鄂之句)¶
　　四休居士詩三首(從舊次葢在/鄂州所作)¶
　　十二月十九日夜中發鄂渚曉泊漢陽親舊㩦酒¶
　　追送聊為短句(此以後詩赴宜州貶所時所作山/谷有與人帖云某治行已有緒既)¶
　　(嫁女别無一事移舟漢陽留/數日待親識之在旁近爾)¶
　　次韻陳榮緒同倚鐘樓晩望别後明日見寄之作¶
　　(詩中有青草枯松之句皆岳州事葢/榮緒送山谷至岳時尚未過湖也)¶
<pb:KR4d0085_WYG_000-51a>¶
　崇寧三年甲申(是嵗二月過洞庭經潭衡永桂等州/五六月間至宜州貶所其家寓於永)¶
　(州處山谷有跋李資深書巻云崇寧三年十一月余/謫  宜州半嵗矣官司謂余不當居闗城中乃以是)¶
　(月甲戌抱被入宿于城南樓山谷與/長沙崇寜平老帖云骨肉寓永州)¶
　　過洞庭青草湖(詩有乙丑越洞庭丙寅渡青草之/句攷長歴二月二十一日乙丑之)¶
　　(十二日/丙寅)¶
　　過土山寨(張舜民南行録湖中有土山/廵檢司去黄陵廟十五里)¶
　　晚泊長沙示秦處度范元實用寄明略和父韻五¶
　　首(長沙即潭州/在洞庭之南)¶
<pb:KR4d0085_WYG_000-51b>¶
　　次韻元實病目(從舊/次)¶
　　勝業寺悅亭(從舊次南行録勝業寺在南岳廟東/屬潭州衡山縣有栁子厚般舟和尚)¶
　　(第二/碑)¶
　　離福巖(從舊次按南行録勝巖在南岳依巖架空/為之葢思公道場有三生塔亦屬衡山縣)¶
　　花光仲仁出秦蘇詩巻思二國士不可復見開巻¶
　　絶歎因花光為我作梅數枝及畫煙外逺山追少¶
　　游韻記巻末(從舊次花光寺在/衡州經途所作)¶
　　題花光畫¶
<pb:KR4d0085_WYG_000-52a>¶
　　題花光畫山水¶
　　所住堂¶
　　戲詠髙節亭邊山礬花二首(右五篇並/次前詩)¶
第二十巻¶
　　贈恵洪(從舊次詩有眼/横湘水暮之句)¶
　　戲詠零陵李宗古居士家馴鷓鴣二首(零陵即永/州經途所)¶
　　(作/)¶
　　李宗古出示謝李道人苕帚杖從蔣彦回乞葬地¶
<pb:KR4d0085_WYG_000-52b>¶
　　二頌作二詩奉呈(從舊/次)¶
　　書磨崖碑後¶
　　浯溪圖¶
　　太平寺慈氏閣¶
　　題淡山巖二首¶
　　明逺庵¶
　　玉芝園¶
　　游愚溪(右八詩皆永州三月間作詩中可見愚/溪詩序云三月辛丑葢二十八日也)¶
<pb:KR4d0085_WYG_000-53a>¶
　　代書寄翠巖新禪師(從舊次雖有早梅開/之句不可作時節㑹)¶
　　戲答歐陽誠發奉議謝余送茶歌(從舊/次)¶
　　到桂州(從舊/次)¶
　　答許覺之恵桂花椰子茶盂二首(因後篇/附見)¶
　　以椰子茶瓶寄徳孺二首(原在到桂/州詩後)¶
　　寄黄龍清老三首(詩有中秋月之/句秋時所作)¶
　崇寧四年乙酉(是嵗山谷在宜州/九月三十日卒)¶
　　宜陽别元明用觴字韻(是嵗山谷年六十一有為/元明書草庵歌圖跋尾曰)¶
<pb:KR4d0085_WYG_000-53b>¶
　　(時山谷年六十一元明自宜歸湖南時而/此詩有千林風雨鶯求友之句葢春時作)¶
　　和范信中寓居崇寧遇雨二首(信中名寥山谷東/有跋范寥所收)¶
　　(坡詩云實崇寧四年之五月山谷老人謫居宜州二/年矣山谷又有宜州遊山記葢四年六月辛巳)¶
　　(而信中掛名其間此/詩亦四年夏所作歟)¶
　　乞鍾乳於曽公衮(從舊次公衮公紆曽布子宣之/子時編置永州三年矣豫章後)¶
　　(集有與公衮書云鍾乳何時再成又云嶺南秋署/殊未解此詩葢秋時所作或遂絶筆于此篇歟)¶
　¶
　山谷内集詩注原目¶
